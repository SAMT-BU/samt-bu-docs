---
title: "18. Innspill fra Utdanningsetaten i Oslo kommune"
linkTitle: "18. UDE Oslo"
weight: 18
toc: true
# Gyldige statusverdier:
# ◍ Ny
# ◔ Tidlig utkast
# ◐ Pågår
# ◕ Til QA
# ⏺ Godkjent
# ⨂ Avbrutt
status: "Tidlig utkast"
---

## Kort beskrivelse

Innspill fra Utdanningsetaten i Oslo, med blant annet innsiktsarbeid knyttet til sårbare barn i skolen og tverrfaglig oppfølging, samt innsiktsarbeid knyttet til PPT og helhetlig elevoppfølging (skole–PPT).

## Problemet i dag

I dag oppleves det at tjenestenes juridiske plikter og brukernes rettigheter kan stå i motsetning til hverandre (eks. lovpålagt plikt til forebygging og tidlig innsats, helhetlig og samordnet oppfølging vs retten til personvern med tilhørende regler for informasjonsdeling). De juridiske bestemmelsene for informasjonsdeling, taushetsplikt og brukers selvstendige «samtykkealder» varierer også mellom tjenestene. Det er et stort behov for mer klarhet og enklere oversikt. Det blir ikke gode praksiser av usikkerhet. Samtykkebasert informasjonsdeling er en selvsagt og viktig forutsetning for god oppfølging, men mangler i motivasjon, språklig-, kulturell- og digital kompetanse hos brukere kan være til hinder for nødvendige samtykker. Gjennomgående bruk av klarspråk, inkl flere språk (tekst, lyd og bilde) og enkel brukervennlighet er derfor viktig.

## Viktige innsiktspunkter

- En utfordring med tverrfaglige samhandlingsverktøy som eksisterer i dag (slik som DIPS samspill, BTI stafettlogg m.fl.) er at tilganger er avgrenset til person (MinID), ikke rolle. Det muliggjør tilgang på tvers av tjeneste/organisasjon, men hindrer ledernes mulighet til å fordele og omfordele, samt godkjenne (funksjoner som f.eks websak har). Leder/rektor har ansvaret for at tiltak og oppgaver tilhørende egen virksomhet følges opp, og at lovpålagt tverrfaglig samordning ivaretas. Leder/rektor må derfor ha nødvendige tilganger som gjør det mulig å ha oversikt, fordele, omfordele og godkjenne. Tilgang/tilgangsstyring må ligge til roller, ikke bare personer.
- Varierende/manglende kompetanse i tjenestene om muligheter og begrensninger for informasjonsdeling, er i dag en av flaskehalsene. Et digitalt system som inneholder funksjoner for enkel juridisk veiledning, vil være svært nyttig.

## Behov og forslag til løsning

### Juridisk veiledning

Helhetlig elevoppfølging/elevflyt (skole–PPT). Forprosjektet (skole-PPT) har gjort et omfattende innsiktsarbeid for å belyse hvordan vi kan skape sammenhengende tjenester, overganger og bedre datakvalitet og effektivisering.

### Helhetlig elevoppfølging (skole–PPT)

Gjennom innsiktsfasen har vi utarbeidet en anbefaling for hva som bør ligge til grunn for en ny digital løsning for å støtte skolens og PPTs felles arbeid med å sikre elevenes tilfredsstillende utbytte av opplæringen.

Målet er at løsningen skal bidra til:

- Bedre samhandling mellom skole, PPT og foresatte
- Effektivisering og kvalitet gjennom delte data og standardiserte prosesser
- Trygg tilgangsstyring og oversiktlig arbeidsflyt

Skoler, foresatte og ulike avdelinger i PPT har medvirket aktivt i arbeidet. Vi har hatt tett dialog for å sikre at løsningen gir en helhetlig og sammenhengende tjeneste. Resultatet er et grunnlag som viser muligheter for å fjerne tidstyver, forbedre styringsdata og styrke kvaliteten i elevens læringsutbytte gjennom tettere og mer sømløst samarbeid. Prosjektets leveranser kan også legge grunnlag for videre arbeid i andre prosjekter. Helhetlig elevoppfølging (skole-PPT) kan brukes både underveis og i etterkant.
