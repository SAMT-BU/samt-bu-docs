---
title: "1. Tilgjengeliggjøring av resultater fra videregående opplæring"
linkTitle: "◐ 1. Resultater fra VGO"
weight: 1
toc: true
status: "Første utkast"
---

## Kort beskrivelse

Caset tar for seg hvordan resultater fra videregående opplæring kan gjøres tilgjengelige på en bedre og mer sammenhengende måte for aktører som har behov for informasjonen i videre oppfølging av unge. Resultater kan for eksempel være status for gjennomført opplæring, fullføring, kompetanse, vurderinger eller dokumentasjon av oppnådd nivå.

Situasjonen som er i fokus, er overgangen fra videregående opplæring til neste fase i unges livsløp, som videre utdanning, arbeid eller oppfølgingstjenester. I denne fasen er det avgjørende at relevant informasjon er tilgjengelig til rett tid, i riktig form og for riktig aktør.

I dag er det ofte de unge selv som må bidra til å formidle eller dokumentere egen status. Caset belyser hvordan dagens praksis og systemer i begrenset grad støtter helhetlig tilgjengeliggjøring og gjenbruk av resultatinformasjon på tvers av tjenester og forvaltningsnivåer.

### Hvem har spilt inn dette caset?

Prosjektgruppen i SAMT–BU, basert på felles innsikt fra kommuner, fylkeskommuner og statlige aktører som arbeider med overganger for unge etter videregående opplæring.

## Problemet i dag

I dag er informasjon om resultater fra videregående opplæring ofte spredt på flere systemer og tilgjengelig i ulike formater. Det er ikke alltid tydelig hvem som har tilgang til hvilken informasjon, når informasjonen er tilgjengelig, eller hvordan den kan brukes videre.

### Hvor oppstår brudd i informasjonsflyt eller ansvar?

- når unge går videre til arbeid, høyere utdanning eller oppfølgingstjenester
- når ulike aktører har behov for samme informasjon, men til ulike formål
- når det er uklart hvem som har ansvar for å gjøre informasjon tilgjengelig
- når systemer og arbeidsprosesser ikke støtter gjenbruk av eksisterende data

## Aktører

### Sluttbrukere

- Unge som avslutter eller er i ferd med å avslutte videregående opplæring
- Foresatte (der det er relevant)

### Ansatte i tjenestene

- Rådgivere og veiledere
- Ansatte i tjenester som arbeider med oppfølging av unge etter videregående opplæring
- Fagsystemleverandører

### Fagsystemleverandører

- Direktorater og departement som setter rammer for regelverk, ansvar, databruk og rapportering knyttet til resultater fra videregående opplæring og videre bruk av disse i overgang til utdanning, arbeid eller oppfølging.

### Premissgivere

#### Direktorater (faglige og operasjonelle premissgivere)

- **Digitaliseringsdirektoratet** -- Tverrsektoriell premissgiver for digital samhandling, datadeling, arkitektur og sammenhengende tjenester. Relevante føringer for gjenbruk og tilgjengeliggjøring av data på tvers av sektorer.
- **Bufdir (mindre relevant?)** -- Premissgiver for helhetlig oppfølging av barn og unge, særlig i grenseflater der resultatinformasjon kan inngå i videre oppfølging av unge i sårbare situasjoner.
- **Helsedirektoratet (mindre relevant)** -- Premissgiver for regelverk og praksis knyttet til helse, samhandling og bruk av informasjon i oppfølging av unge etter videregående opplæring.

#### Departementer (politiske og styringsmessige premissgivere)

- **Digitaliserings- og forvaltningsdepartementet** -- Overordnet ansvar for digitalisering, datadeling og tverrsektorielle initiativ, med betydning for gjenbruk og tilgjengeliggjøring av utdanningsdata.
- **Barne- og familiedepartementet (mindre relevant)** -- Premissgiver for politikk knyttet til barn, unge og familier, særlig der resultatinformasjon inngår i tverrsektoriell oppfølging.

## Konsekvenser av dagens situasjon

### For sluttbrukere (unge)

- Behov for å dokumentere eller forklare egen situasjon flere ganger
- Risiko for forsinket eller mangelfull veiledning og oppfølging

### For ansatte i tjenestene

- Risiko for feil eller misforståelser knyttet til resultater og kompetanse
- Ineffektiv bruk av tid og ressurser

### For organisasjonene

- Aktører som bør delta i gjennomføring av pilot, er aktører som leverer tjenester, bruker resultatinformasjon i praksis, eller som må endre arbeidsprosesser og samhandling for at sammenhengende tjenester skal bli en realitet.

### På systemnivå

- SSB bruker utdanningsdata til statistikk, analyse og innsikt, og bidrar med perspektiver på gjenbruk og kvalitet i data.
- Fagsystemleverandører er viktige aktører for å forstå tekniske forutsetninger, begrensninger og muligheter for tilgjengeliggjøring og gjenbruk av resultatinformasjon.

## Ønskesituasjon

Hvordan berøres aktørene av dagens situasjon, og hva er eventuelle konsekvenser?

Hvordan kan en ønskesituasjon (drømmereise) se ut?

## Innsiktsarbeid

Utfordringene handler i liten grad om manglende vilje eller innsats, men om strukturelle barrierer knyttet til fragmenterte systemer, uklare informasjonsgrenser og manglende felles rammer for tilgjengeliggjøring og gjenbruk av resultatinformasjon.

Caset bygger på erfaringer fra kommuner, fylkeskommuner og statlige aktører som arbeider med overganger for unge etter videregående opplæring, samt tidligere innsikt knyttet til sammenhengende tjenester og datadeling i utdanningssektoren.

## Berørte prosjektmål

Caset berører særlig følgende målsetninger:

- Felles informasjonsmodeller og standardiserte grensesnitt
- Enklere brukerreiser for ansatte, foresatte, elever og studenter gjennom læringsløpet
- Skalering og overføring av prosjektets læring og produkter til andre områder og sektorer
